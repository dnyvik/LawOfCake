# Kakeloven

## § 1. Hva loven omfatter og ikrafttredelse
Straks et prosjekt har satt opp CI/CD går det over i "kakemodus". Hver påfølgende gang bygget "brekkes" som følge av en utviklers direkte handlinger vil han/hun pådra seg en "kakestrek" . **Merk:** Kun for selvforskyldt byggbrekk.

## § 2. Fullbyrding av straff
I det en utvikler pådrar seg 5 kakestreker er vedkommende pliktig til å levere en kake som er produsert med en viss grad av egeninnsats (kan ikke kjøpes) innen de 2 påfølgende arbeidsukene. Når en **ikke underkjent** kake er levert kan 5 kakestreker trekkes fra det totale regnskapet og "kokeboten" anses som betalt.

## § 3. Kakerente
Dersom kake ikke blir levert innen tidsfristen vil det påløpe en "kakerente". Denne lyder på 1 "kakestrek" pr. arbeidsuke som løper etter innleveringsfrist (se § 2. Fullbyrding av straff).

## § 4. Tvister og ufravikelighet
Tvister rundt hva som konstituerer et selvforskyldt byggebrekk og godkjent kake avgjøres først og fremst ved avstemming blant prosjektets utviklere. En eventuell "vranglås" blir avgjort med "klumsing". Et kakekrav er ufravikelig og har ingen foreldelsesfrist.